1. Inleiding
De hypothese bestaat dat vanuit het begingetal 4 alle natuurlijke getallen zijn te maken door slechts gebruik te maken van drie operatoren, te weten de vierkantswortel, faculteit en floor-functie. Het doel van dit onderzoek is deze hypothese te onderbouwen door zoveel mogelijk getallen onder de 10.000 te vinden die op deze wijze kunnen worden gemaakt.
Volgens deze methode is de optimale sequentie om het getal 5 te vinden bijvoorbeeld !!√√√√√f en de optimale sequentie om het getal 26 te vinden !!√√√√√f!√√f!!.
Voor dit paper leek het in eerste instantie nuttig om opdracht a van Number Crunching uit het hoofd op te schrijven, met als doel om de eventuele valkuilen die het oplossen van het probleem zouden vermoeilijken te ontdekken. Het kernprobleem bij de onderbouwing van de hypothese bleek als snel het feit  dat iedere stap extra die dient te worden gemaakt bij het vinden van een gewenst getal een vergroting met factor 3 oplevert, bij een oneindige toestandsruimte van positieve getallen. Hierna is gebruik gemaakt van achtereenvolgens Brute Force en een zelfontwikkeld algoritme om de opdrachten b, c en d op te lossen. Dit paper sluit af met de redenen om het zelfontwikkeld algoritme te gebruiken voor het oplossen van de opdracht en de conclusies die uit deze oplossing vallen te trekken.
